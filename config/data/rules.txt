Ammunisjon
Det er tillatt å ha med ammunisjon i innsjekket bagasje så lenge flyselskapets prosedyrer for håndtering av våpen og ammunisjon følges. Passasjeren må informere flyselskapet ved innsjekk om at bagasjen inneholder ammunisjon.
Kun ammunisjon i fareklasse Div. 1.4S, UN 0012 eller UN 0014 er tillatt. Ammunisjonen skal være forsvarlig pakket. Passasjerer kan ta med inntil 5kg (11 lbs) bruttovekt per person og ammunisjonen må være til passasjerens eget bruk. Ammunisjon med eksploderende eller brennende prosjektiler er ikke tillatt. Det er ikke tillatt å sampakke flere passasjerers tillatte mengde.
Man kan bare ta med ammunisjon til utlandet dersom det er tillatt på bestemmelsesstedet, samt alle steder den reisende mellomlander. Dette må sjekkes med landet du reiser til.
Ta kontakt med flyselskapet du reiser med for mer informasjon om pakking av ammunisjon.

Balltre
Balltre er ikke tillatt i håndbagasjen, men kan tas med i innsjekket bagasje.

Bær
Bær er tillatt i håndbagasjen.

Barberblader
Engangsbarberhøvel eller barberhøvel med blader montert i holder/kassett kan tillates i håndbagasjen. Løse barberblader/barberkniver er ikke tillatt i håndbagasjen, men kan tas med i innsjekket bagasje.

Biljardkølle
Biljardkølle kan tillates i håndbagasjen, dette må sjekkes med flyselskapet du skal reise med.

Blaselampe
Blåselamper ikke tillatt å ta med på flyreisen.

Boremaskin-bor-og-elektrisk-drill
Disse gjenstandene kan ikke tas med i håndbagasje, men kan tas med i innsjekket bagasje.

Bowlingkule
Bowlingkuler kan være tillatt i håndbagasjen, men dette må sjekkes med flyselskapet du skal reise med.

Brekkjern
Brekkjern ikke tillatt i håndbagasje, men kan tas med i innsjekket bagasje.

Brunost-og-hvitost
Brunost og hvitost er tillatt i håndbagasjen.

Bunad
Bunad og bunadssmykker kan tas med i håndbagasjen. Men bunadskniver må sendes i innsjekket bagasje eller i spesialbagasje.

Dartpiler
Dartpiler kan tillates i håndbagasjen, men dette bør sjekkes med flyselskapet du skal reise med.

Deodorant
Deo-stick er tillatt i håndbagasjen, mens roll-on regnes som flytende og kan tas med i småbeholdere på maks 100 milliliter.

Desinfeksjonsvaske-og-desinfiserende-vatservietter
Dette kan tas med i håndbagasjen i beholdere på maks 100 milliliter. I innsjekket bagasje må hver artikkel være under 0,5 kilo eller 0,5 liter. Total mengde må ikke overstige 2 kilo eller 2 liter.

Detonatorer-og-lunter
Detonatorer og lunter er ikke tillatt å ha med seg seg på flyreiser, verken i innsjekket bagasje eller i håndbagasjen.

Dynamitt-krutt-og-plastiske-sprengstoffer
Disse gjenstandene er ikke tillatt å ta med på flyreiser, verken i innsjekket bagasje eller i håndbagasjen.

Egg
Hele egg, både rå og kokt er tillatt i håndbagasjen. Knuste egg og eggerøre regnes som væske, og kan kun tas med i begrenset mengde, det vil si i beholdere på 100 ml. Større mengder må tas med i innsjekket bagasje.

Elektronikk-i-handbagasjen
Litiumbatteriet i enheten må ikke overskride 160Wh, max 2g litium for litium-metallbatterier, og batteriet må være testet iht UN 38.3. Flyselskapets tillatelse må innhentes dersom enhetens batteri er mellom 100wh og 160wh.
Det er ikke tillat flere enn 15 elektroniske enheter pr passasjer uten flyselskapets tillatelse. Det er tre grenser når det gjelder elektronikk med litiumbatterier: -Under 100wh – (tillatelse ikke nødvendig). -Mellom 100 og 160wh – (flyselskapets tillatelse er påkrevd) -Over 160wh – (farlig gods – ikke lov å ta med i handbagasje eller innsjekket bagasje) I tillegg kommer en rekke andre krav og begrensninger. På mange enheter oppgis batteriets styrke i mAh.
Du kan enkelt regne om til watt-timer (Wh) dersom du kjenner spenningen (Volt). Wh (watt-timer) = milliamp-timer (mAh) X volt / 1000: Eksempel: Har du en enhet oppgitt til 20000mAh, og denne er 5V, blir regnestykket slik: 20000X5/1000 = 100wh.

Elektronikk-i-innsjekket-bagasje
Litiumbatteriet i enheten må ikke overskride 160Wh, max 2g litium for litium-metallbatterier, og batteritypen må være testet iht UN 38.3. Hvis enheten er mellom 100wh og 160wh, må flyselskapets tillatelse innhentes. Enheten må være helt avslått (ikke i hvilemodus) og beskyttet mot skade og at enheten slås på ved uhell. Det er ikke tillat med flere enn 15 elektroniske enheter pr passasjer uten flyselskapets tillatelse.
Det er tre grenser når det gjelder elektronikk med litiumbatterier:
-Under 100wh – (tillatelse ikke nødvendig). 
-Mellom 100 og 160wh – (flyselskapets tillatelse er påkrevd)
-Over 160wh – (farlig gods – ikke lov å ta med i handbagasje eller innsjekket bagasje)
I tillegg kommer en rekke andre krav og begrensninger.

Elektroniske-sigaretter-med-litium-batteri
Disse er kun tillatt i håndbagasjen, og de må sikres mot aktivering. Batteri eller enhet må ikke lades om bord. Max 100Wh batteristyrke, 2g litium, og batteritypen må være testet iht UN38.3.

Fenghetter
Fenghetter er ikke tillatt å ha med seg på flyreiser, verken i innsjekket bagasje eller i håndbagasjen.

Fisk
Fisk er i utgangspunktet tillatt i håndbagasjen. Skal du ta med fisk, er det ditt ansvar å sikre at det ikke oppstår lekkasje eller lukt. Noen selskaper har restriksjoner på lett bedervelige matvarer.
Dersom flyselskapet tillater det, er ikke securityregelverket til hinder for å ta med hel fisk, fiskefilet eller fiskeskiver i håndbagasje eller innsjekket bagasje – både fersk og frosset. I alle tilfeller bør fisken være vakuumpakket. Malt, kokt eller stekt fisk kan falle under begrensninger som gjelder væsker og pasta. Se eget avsnitt om væskerestriksjoner.

Fiskestang
Fiskestang kan tillates, men flyselskapene kan ha restriksjoner på å ta den med i håndbagasjen. Sjekk dette med flyselskapet du skal reise med.

Frukt
Hel frukt, som eple, melon, tomat og appelsin er tillatt i håndbagasjen.

Fyrstikker
Én eske fyrstikker per person er tillatt i håndbagasjen.

Fyrverkeri-og-annet-pyroteknisk-utstyr
Dette er ikke tillatt å ha med på flygingen, fordi det regnes som sprengstoffer, brannfarlige stoffer og innretninger som kan forårsake alvorlige skader eller utgjøre en trussel mot luftfartøyets sikkerhet.

Gåstaver
Gåstaver er tillatt i håndbagasjen i Norge, men dette vil variere i andre land og må sjekkes med flyselskapene du skal reise med utenfor Norge.
Grøt-pudding-gele-og-krem
Grøt, pudding, gelé og krem regnes som flytende, og kan tas med i småbeholdere på maks 100 milliliter. Større mengder må sendes i innsjekket bagasje.
Håndjern
Håndjern kan tillates i håndbagasjen, men dette bør sjekkes med flyselskapet du skal reise med.

Harpungevar
Dette er ikke tillat i håndbagasjen, men kan sjekkes inn. Harpun og harpungevær regnes som skytevåpen og innretninger som avfyrer prosjektiler, som kan, eller som tilsynelatende kan, forårsake alvorlige skader ved å avfyre et prosjektil.

Hoverboard
Hoverboard kan tas med som håndbagasje eller innsjekket håndbagasje, men på grunn av fare for brann anbefales det ikke å sende hoverboards i innsjekket bagasje. Flere flyselskap har bestemt seg for å forby alle hoverboards om bord på sine fly. Undersøk derfor om flyselskapet tillater hoverboards om bord. Litiumbatteriet i hoverboardet må ikke overskride 160Wh, max 2g litium for litium-metallbatterier, og batteritypen må være testet iht UN 38.3. Selskapets tillatelse må innhentes mellom 100Wh og 160Wh.

Hudkrem-og-lotion
Hudkrem og lotion regnes som flytende og kan tas med i småbeholdere på maks 100 milliliter. Større mengder må sendes i innsjekket bagasje.

Hvordan-finne-ut-hvor-mange-Wh-batteriet-har
På mange enheter oppgis batteriets styrke i mAh. Du kan enkelt regne om til watt-timer (Wh) dersom du kjenner spenningen (Volt). Wh (watt-timer) = milliamp-timer (mAh) X  volt / 1000: 
Eksempel: Har du en enhet oppgitt til 20000mAh, og denne er 5V, blir regnestykket slik: 20000X5/1000= 100wh

Isoks-og-ishakke
Er ikke tillatt i håndbagasje, men kan sjekkes inn.

Kake-og-bakverk-med-fyll
Kake og bakverk med fyll regnes som flytende, og kan tas med i småbeholdere på maks 100 milliliter. Større mengder må sendes i innsjekket bagasje.
Kakebunn-torre-kaker-kjeks-og-cookies
Disse er tillatt å ta med i håndbagasjen.

Kampsportsutstyr
Kampsportsutstyr med skarp spiss eller egg kan ikke tas med i håndbagasje, men kan sjekkes inn.

Kaviar
Kaviar på tube regnes som flytende, og kan tas med i småbeholdere på maks 100 milliliter. Større mengder må sendes i innsjekket bagasje.

Kjøtt

Kjøtt er tillatt i håndbagasjen, mens kjøttfarse regnes som flytende og kan tas med i småbeholdere på maks 100 milliliter. Større mengder må sendes i innsjekket bagasje.

Kniv
Kniver med bladlengde over 6 cm er ikke tillatt i håndbagasje, men kan tas med i innsjekket bagasje. Plastbestikk og butte "smørkniver" regnes ikke som kniver, og kan tas med. Sikkerhetskontrolløren kan imidlertid avvise enhver gjenstand som vekker kontrollørens bekymring. Du bør være oppmerksom på at det ikke er tillatt å bære kniv på offentlig sted i Norge, med mindre det er i forbindelse med utøvelse av yrke, friluftsliv eller når kniven er tilbehør til bunad.

Kokosnott-og-kokosmelk
Kokosnøtter er tillatt å ta med i håndbagasjen, men kokosmelk kan kun tas med i begrenset mengde, det vil si i beholdere på 100ml. Større mengder kokosmelk må tas med i innsjekket bagasje.

Krykker
Krykker er tillatt i håndbagasjen.

Lekepistol-og-våpenimitasjoner
Du kan ta med lekepistoler som overhodet ikke kan forveksles med ordentlige våpen i håndbagasjen. Lekevåpen, etterligninger og imitasjoner som kan forveksles med reelle våpen er ikke tillatt. Sikkerhetskontrolløren avgjør hva som skal stanses.

Leppestift-solstift-og-dekkstift
Dette er tillatt i håndbagasjen.

Lighter
Én lighter per person er tillatt i håndbagasjen. «Zippo»-type lightere er også tillatt dersom drivstoffet er absorbert i vatt/bomull i «tanken». Lightere der drivstoffet ikke er absorbert i vatt eller bomull, er forbudt å ta med på flyet. Lightere som mikser gass og luft før antenning («blåflammelightere») er kun tillatt dersom de har en sikringsmekanisme. Det er ikke tillatt å plassere lightere i innsjekket bagasje. Refillgass og ekstra drivstoff er forbudt. Lightere som kan forveksles med våpen er forbudt.

Lipgloss
Lipgloss regnes som flytende, og kan tas med i småbeholdere på maks 100 milliliter.

Luftpistol
Luftpistol og andre luftvåpen er ikke tillat å ha med i håndbagasje, men kan sendes i innsjekket bagasje. Disse regnes som innretninger som kan, eller som tilsynelatende kan, forårsake alvorlige skader ved å avfyre et prosjektil.

Matpakke
For eksempel brødskive med smør og pålegg, eller kjeks med fyll er tillatt å ta med i håndbagasjen.

Medisinsk-utstyr-med-litiumbatterier
Medisinsk utstyr med litiumbatterier under 100Wh kan plasserer i håndbagasje eller innsjekket bagasje uten at flyselskapets tillatelse må innhentes. Litiumbatteriet i enheten må ikke overskride 160Wh, og batteriet må være testet iht UN 38.3. Hvis enheten er mellom 100wh og 160wh, må flyselskapets tillatelse innhentes. Hvis mengden litium i litium-metallbatterier er mellom 2g og 8g, må selskapets tillatelse innhentes. Over 160wh eller 8g litium er enheten ikke tillatt.

Miner-granater-og-andre-militare-sprengstoffer
Miner, granater og andre militære sprengstoffer er ikke tillatt å ta med seg på flyreisen. Sprengstoffer, brannfarlige stoffer og innretninger som kan forårsake alvorlige skader eller utgjøre en trussel mot luftfartøyets sikkerhet, er ikke tillatt hverken i håndbagasje eller innsjekket bagasje.

Neglklipper
Neglklipper er tillatt i håndbagasjen.

øks-og-kjøttoøks

Disse gjenstandene er ikke tillatt i håndbagasje, men kan sjekkes inn.
Padleårer

Padleårer kan tillates i håndbagasjen, men dette bør sjekkes med flyselskapet du skal reise med.

PC-og-nettbrett
PC eller nettbrett skal tas ut av håndbagasjen gjennom sikkerhetskontrollen. PCen eller nettbrettet i seg selv er ikke problemet, men det er vanskelig for røntgenapparatet å trenge igjennom PC-en eller nettbrettet. Dersom PC eller nettbrett ligger i en bag eller veske kan den skjule farlige gjenstander som da røntgenapparatet ikke oppdager.

Pil-bue-og-armbrost
Disse gjenstandene er ikke tillat i håndbagasjen, men kan tas med i innsjekket bagasje. Dette fordi det regnes innretninger som avfyrer prosjektiler , og som kan, eller som tilsynelatende kan, gjøre alvorlig skade ved å avfyre et prosjektil.

Potteplanter
Potteplanter vil mest sannsynlig kunne medbringes i håndbagasjen. Hvis planten står i veldig våt jord, vil den kunne bli stanset, da vil den omfattes av væskeforbudet. Det er sikkerhetskontrolløren som avgjør dette.

Powerbank
Enheter der hovedformålet er å gi strøm til andre enheter kan kun tas med i håndbagasjen. Enheten må sikres mot kortslutning. Maksimal tillat effekt er 160Wh, og flyselskapets tillatelse må innhentes mellom 100Wh og 160Wh. 

Det er tre grenser når det gjelder elektronikk med litium-batterier:
-Under 100wh – (tillatelse ikke nødvendig). 
-Mellom 100 og 160wh – (flyselskapets tillatelse er påkrevd)
-Over 160wh – (farlig gods – ikke lov å ta med i handbagasje eller innsjekket bagasje)
I tillegg kommer en rekke andre krav og begrensninger.

Prim-muggost-og-smore-ost
Disse ostene regnes som flytende, og kan tas med i småbeholdere på maks 100 milliliter. Større mengder må sendes i innsjekket bagasje.

Proteindrikk-og-sportsdrikk
Proteindrikk og sportsdrikk regnes som flytende, og kan tas med i småbeholdere på maks 100 milliliter. Større mengder må sendes i innsjekket bagasje.
Proteinpulver
Proteinpulver er tillatt i håndbagasjen.

Redningsvest-med-gasspatroner
Redningsvest med inntil 2 små gasspatroner, CO2 eller annen div. 2.2 gass, og inntil 2 reserve gasspatroner er tillatt i håndbagasjen.

Rogn-hele-fiskeegg
Rogn, hele fiskeegg er tillatt i håndbagasjen.

Røykbomber-og-røykpatroner

Disse gjenstandene er ikke tillat å ta med på flygingen, fordi det regnes som sprengstoffer, brannfarlige stoffer og innretninger som kan forårsake alvorlige skader eller utgjøre en trussel mot luftfartøyets sikkerhet.

Sag
Vanlig og batteridreven sag kan ikke tas med i håndbagasje, men er tillatt i innsjekket bagasje.

Saks
Sakser med blad lengre enn 6 cm målt fra dreiepunktet er ikke tillatt i håndbagasjen, men kan tas med i innsjekket bagasje.

Såpestykke
Såpestykke er tillatt i håndbagasjen.

Sjampo-og-flytende-sape
Sjampo, flytende såpe og shower gel regnes som flytende, og kan tas med i småbeholdere på maks 100 milliliter. Større mengder må sendes i innsjekket bagasje.

Sjokolade-konfekt-og-poros-sjokolade
Dette er tillatt i håndbagasjen.

Sjokoladepalegg
Sjokoladepålegg regnes som flytende, og kan tas med i småbeholdere på maks 100 milliliter. Større mengder må sendes i innsjekket bagasje.

Skateboard
Skateboard er tillatt i håndbagasjen.

Skøyter
Vanlige skøyter er tillatt i håndbagasjen.

Skrujern-og-meisel
Verktøy med et blad eller skaft som er lengre enn 6 cm og kan brukes som våpen, f.eks. skrujern og meisler, kan ikke tas med i håndbagasje, men kan tas med i innsjekket bagasje.

Skytevapen
Skytevåpen og andre innretninger som avfyrer prosjektiler regnes som forbudte gjenstander og kan ikke tas med som kabinbagasje om bord i flyet. De kan imidlertid medbringes i innsjekket bagasje dersom de er pakket forsvarlig og i tråd med våpenloven og bestemmelsene for forbudte gjenstander.
Kontakt flyselskapet du har tenkt å reise med i rimelig tid før du bestiller billett. Flyselskapene har ulike måter å håndtere våpen i innsjekket bagasje, det samme gjelder også ammunisjon. Begge deler skal klareres på forhånd.
I denne kategorien inngår alle typer skytevåpen, f.eks. pistoler, revolvere, rifler og haglgeværer, leketøy, kopier og etterligninger av skytevåpen som kan forveksles med virkelige våpen, og deler til skytevåpen, unntatt kikkertsikter.

Smør-og-margarin
Smør og margarin regnes som flytende, og kan tas med i småbeholdere på maks 100 milliliter. Større mengder må sendes i innsjekket bagasje.

Sparkesykkel
Sparkesykkel kan tillates i håndbagasjen, men dette bør sjekkes med flyselskapet du skal reise med.

Sprettert-og-slynge
Spretterter og slynger er ikke tillat å ha med i håndbagasje men kan tas med i innsjekket bagasje. Dette fordi spretterter og slynger regnes som innredninger som kan avfyre prosjektiler og potensielt forårsake alvorlige skader.

Springkniv-kam
En kam som ser ut som en springkniv når den er foldet, vil i foldet tilstand se ut som den kan forårsake alvorlig skade. Den er derfor ikke tillatt i håndbagasje, men kan tas med i innsjekket bagasje.

Sprøyter-og-sprøytespisser
Sprøyter og sprøytespisser er tillatt å ta med i håndbagasjen.

Spyd
Gjenstander med en skarp spiss som kan forårsake alvorlig skade er ikke tillatt å ta med i håndbagasjen, men kan tas med i innsjekket bagasje.
Startpistol-og-signalpistol
Disse gjenstandene er ikke tillatt å ta med på flyturen.

Stearinlys-og-telys
Stearinlys og telys kan tas med i håndbagasjen.

Stormkjøkken-og-drivstoffbeholdere
Stormkjøkken med drivstoffbeholdere som aldri har vært i bruk, det vil si aldri har inneholdt brannfarlig væske, er tillatt i håndbagasjen og innsjekket bagasje. Stormkjøkken og drivstoffbeholdere som har inneholdt brannfarlig væske, kan under visse forutsetninger tas med i innsjekket bagasje, men dette må sjekkes med flyselskapet ditt.

Strikkepinner
Strikkepinner er tillatt i håndbagasjen. De står ikke på lista over forbudte gjenstander, og anses ikke å kunne benyttes som våpen. Du kan ta med deg vanlige strikkepinner av normal størrelse. Men merk at dette gjelder spesifikt for strikkepinner, og ikke gjenstander som ligner, for eksempel syl.

Sverd-og-sabler
Kan ikke tas med i håndbagasje, men er tillatt i innsjekket bagasje.

Sykkelpatroner
Inntil 4 patroner med karbondioksid (eller annen ikke-brennbar gass) á maks 50mL (28g-patron) kan være tillatt i håndbagasjen, men dette må du få tillatelse av flyselskapet til å ta med.

Syltetøy
Syltetøy regnes som flytende, og kan tas med i småbeholdere på maks 100 milliliter. Større mengder må sendes i innsjekket bagasje.

Talkumpulver
Talkumpulver er tillatt i håndbagasjen.

Tannkrem
Dette regnes som flytende, og det kan tas med i småbeholdere på maks 100 milliliter. Større mengder må sendes i innsjekket bagasje.

Tapetkniv
Tapetkniv er ikke tillatt i håndbagasje, men kan tas med i innsjekket bagasje.

Telt-teltstenger-og-teltplugger
Telt, teltstenger og teltplugger kan tillates i håndbagasjen, men dette bør sjekkes med flyselskapet du skal reise med.

Tennisracket
Tennisracket kan tillates i håndbagasjen, men dette bør sjekkes med flyselskapet du skal reise med.

Trankapsler
Trankapsler er tillatt i håndbagasjen.


